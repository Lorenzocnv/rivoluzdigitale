### [\#](#2014-03-19) 19 Marzo 2014 {#2014-03-19}

[[@demartin](https://twitter.com/demartin)] **Introduzione al corso**:
motivazioni, obiettivi, metodologia didattica, ospiti, programma,
valutazione. Il titolo del corso va inteso in senso critico. Fornire
concetti, informazioni e strumenti per sviluppare senso critico e per
acquisire competenze. Cittadinanza digitale. Distribuzione delle [regole
del corso](/2014/regole) in formato cartaceo e lettura commentata.

[[@demartin](https://twitter.com/demartin)] **Licenze CC
(cenni)**.Primissimi cenni su [licenze creative
commons](http://it.wikipedia.org/wiki/Licenze_Creative_Commons) (per uso
nei blog).

[[@bassosimone](https://twitter.com/bassosimone)] **Mailing list**.
Posta elettronica, mailing list, [Mozilla
Thunderbird](https://www.mozilla.com/thunderbird), iscriversi alla
[mailing list](/mailing-list) del corso ([materiale usato a
lezione](http://rivoluzionedigitale.polito.it/lezioni/2014-03-19)).

* * * * *

### [\#](#2014-03-21) 21 Marzo 2014 {#2014-03-21}

[[@bassosimone](https://twitter.com/bassosimone)] **Mailing list**.
Usare la mailing list per discutere dei gruppi, altri usi della mailing
list, netiquette. Iscriversi a [Twitter](https://twitter.com/),
pubblicizzare un proprio blog post usando twitter, retweet e favorite,
discussioni su twitter.

Presentazioni pubbliche dei gruppi di lavoro già formati e espressioni
di interesse per la costituzione di gruppi su determinati temi.
Registrazione dei gruppi già formati by
[@bassosimone](https://twitter.com/bassosimone).

[[@demartin](https://twitter.com/demartin)] **Integrita'**. Metodo:
l'[integrita' secondo Michael
Jensen](http://rivoluzionedigitale.polito.it/rdfiles/Interview-Jensen-Integrity-%20Without%20It%20Nothing%20Works-2009-SSRN_ID1789781_code9.pdf)
(Harvard).

* * * * *

### [\#](#2014-03-26) 26 Marzo 2014 {#2014-03-26}

Ospite: [@cblengio](2014/guest-lecturers#blengino)
[[slide](/rdfiles/2014-03-26_cblengio.pdf)].

\

\

**Traccia della prima parte della lezione**: Leziona tesa a smontare il
mito del web come far west senza leggi. Panoramica dei principali reati
su Internet: diffamazione, hatespeech, cyberbullismo, etc. Definizione
di crimine informatico. Bilanciamento tra liberta' di espressione e
diffamazione, ingiuria, hatespeech. Diffamazione: comunicando con altri,
offendi reputazione di un terzo, non importa che sia vero, aggravante
mezzo stampa. Eccezioni alla diffamazione: diritto di cronaca, critica e
satira purche' siano rispettati i principi di verita', pubblico
interesse e continenza. Ingiuria: offesa all'onore o al decoro di una
persona presente (o a cui una email, sms, etc. e' indirizzato).

\

\

**Traccia della seconda parte della lezione**: Bilanciamento tra
liberta' di iniziativa economica, liberta' e diritti di accesso e
diritto alla riservatezza, alla protezione dei dati personali, e
copyright. Data protection e copyright come leggi fondamentali della
materia digitale (ossia il dato informatico). Definizione di dato
informatico e di dato personale (= dato che riguarda un individuo).
Differenza tra riservatezza (= segretezza) e protezione dei dati
personali (= diritto a controllare la propria identita' e a decidere
cosa comunicare e a chi). Definizione di trattamento illecito dei dati
personali. Convidisione di file e codice penale. "Notice and takedown"
per contenuti postati su piattaforme di condivisione come YouTube. Il
caso Google-Vividown.

* * * * *

### [\#](#2014-03-28) 28 Marzo 2014 {#2014-03-28}

[[@bassosimone](https://twitter.com/bassosimone)] **Twitter**: seguire
l'account del corso, completare il proprio account (immagine e link al
blog), altri account da seguire, live tweeting. Tour delle
[risorse](/risorse) disponibili sul sito del corso (che *fanno parte del
programma d'esame*). **Blog post:** [Come aprire un blog su
Tumblr](/2014/tumblr-howto), come scrivere un blog post.

[[@giuseppe\_futia](https://twitter.com/giuseppe_futia) e
[@DavidePalermo2](https://twitter.com/DavidePalermo2)] **Video**: Come
farsi un video col telefonino e caricarlo su YouTube. Come eseguire
operazioni tipiche (fare embedding di un video, di una immagine).

[Materiale utilizzato durante questa lezione](/lezioni/2014-03-28).

* * * * *

### [\#](#2014-04-02) 2 Aprile 2014 {#2014-04-02}

[[@demartin](https://twitter.com/demartin)] **Integrità (recap)**:
valutare l'impegno, prendere l'impegno e mantenerlo, gestire le
eccezioni (rinegoziare, offrirsi di gestire i danni).

**Fallacie logiche**: *tutte le fallacie logiche sono programma d'esame*
(v. sezione [risorse](/risorse)). Discutiamo in dettaglio: uomo di
paglia; pendio scivoloso; attacco ad hominem; appello all'autorita';
evidenza aneddotica; falsa causa; black and white (anche conosciuto come
TINA: There Is No Alternative). [Correlazione diverso da
causazione](http://en.wikipedia.org/wiki/Correlation_does_not_imply_causation).

**Diritto d'autore e copyright**. Storia del copyright. Durata del
copyright. Cosa tutela il diritto d'autore: forma espressiva.
Definizione di opera derivata (e.g., traduzione). Cosa devo fare per
avere tutela: "niente". Eccezioni al diritto d'autore, e.g., diritto di
critica. satira, etc., eccezioni per scopi scientifici. Collegamento tra
diritto d'autore e licenze Creative Commons. Stato di un'opera ("tutti i
diritti riservati", pubblico dominio, licenza CC) e cosa fare per
ottenere permesso di usare l'opera. Dove si possono trovare opere in CC.

**Brevetti**: Definizione. Cosa tutela: idee/invenzioni. Durata del
brevetto. Per avere tutela: formalita'.

**Marchi**: identificano un produttore o un fornitore di servizi. Focus:
tutela del consumatore. Non ha limiti di tempo, decade se decade il
produttore/fornitore. Per avere tutela: formalita'. Scope limitato
(e.g., vestiario).

Critiche al termine "proprieta' intellettuale".

* * * * *

### [\#](#2014-04-04) 4 Aprile 2014 {#2014-04-04}

[[@demartin](https://twitter.com/demartin)] **Storia e significati del
termine "rivoluzione"**, per capire cosa intendiamo con "Rivoluzione
Digitale". Radici astronomiche (Copernico), collegamento col termine
"rivolta".

**Rivoluzioni politiche**: la guerra civile inglese 1642 - 1660. Alcune
idee del periodo: "una testa, un voto"; Partito politico (levellers,
dissenters); liberta' di stampa/espressione; idea di repubblica. La
Glorious Revolution del 1688. La Rivoluzione Americana (repubblica,
rivoluzione di idee: Thomas Paine "i diritti dell'uomo", i Federalist
Papers). La Rivoluzione Francese (1789): rivoluzione di idee (pamphlet).
Rivoluzioni successive.

**Rivoluzione scientifica** (1600): metodo scientifico. Bacon, Newton,
Galileo, etc. Tratti tipici: coerenza logica e rispondenza alla realta'.
Thomas Kuhn "The Structure of Scientific Revolutions" (1962) parla di
"cambio di paradigma".

**Rivoluzione industriale** (tecnologica e sociale). Decenni. Nuove
tecnologie (e.g., telaio meccanico, vapore) + capitali + conoscenza.
Rivoluzioni co-causate dalla tecnologia: vapore, elettricita\`,
tecnologie comunicazione.

Conclusioni: solo le rivoluzioni politiche sono veloci; la tecnologia e'
solo uno dei fattori.

* * * * *

### [\#](#2014-04-09) 9 Aprile 2014 {#2014-04-09}

[[@demartin](https://twitter.com/demartin)] **Illuminismo**: secondo J.
Israel, si divide in illuminismo moderato (e.g., Voltaire) e radicale
(e.g., Diderot e D'Holbac) e la radice dell'illuminismo radicale e'
Spinoza. Siamo debitori all'illuminismo per idee come la liberta' di
espressione e la democrazia (che Bobbio definisce come una societa'
regolata in modo che gli individui che la compongono siano piu' liberi e
piu' eguali che in qualsiasi altra forma di convivenza, evidenziando
cosi' la tensione tra liberta' ed eguaglianza).

**Interazione tra scienza, tecnologia e societa'**. Definizione di
scienza: coerenza logica interna e rapporto esplicito/verificabile con
la realta' (che permette di prevedere fenomeni e/o progettare
tecnologie). Lettura da "Ingegni minuti" di Russo e Santoni. Schema
interpretativo di Winston: ideazione (scienza), prototipo (tecnologia,
fase che puo' durare decenni), necessita' sociale, Invenzione,
diffusione della tecnologia (e "legge" della soppressione del potenziale
radicale della tecnologia). Esempio: il telefono avrebbe potuto
permettere chiamate di N persone contemporaneamente fin dal principio.
Le 76 "ragionevoli domande" di Jacques Ellul.

[[@bassosimone](https://twitter.com/bassosimone)] **Crap detection
(parte \#1)**: definizione e motivazioni (legame con cittadinanza).
Punto di vista del giornalista: [quattro
principi](https://www.civiclinks.it/it/principles/) di
[Timu](https://timu.civiclinks.it/it/), focus su accuratezza
(assicurarsi di riportare le informazioni prese dalle proprie fonti nel
modo piu' accurato possibile; esempi di come la non accuratezza puo'
danneggiare la notizia) e indipendenza (riportare correttamente la
propria biografia e segnalare possibili conflitti di interesse). [Metodo
di crap
detection](http://blog.debiase.com/2011/10/crap-detector-il-sensore-di/):
autore dell'articolo che stiamo esaminando, cose che l'autore ha fatto
in passato e cose che dicono di lui; design del sito, presenza di link e
documenti a supporto; chi linka e cita l'articolo; "non sei
paranoico..." anzi fa parte dei doveri della cittadinanza digitale;
"triangola, fai verifiche". La crap detection come esercizio costante di
attenzione. Applicazione del metodo di crap detection a esempi concreti.

* * * * *

### [\#](#2014-04-11) 11 Aprile 2014 {#2014-04-11}

[[@bassosimone](https://twitter.com/bassosimone)] **Crap detection
(parte \#2)**. Tecniche di crap detection, esempi concreti: ricerche su
Google abbinando parole chiave come "bufala" e "hoax"; siti antibufala
di riferimento (e.g., [Servizio
Antibufala](http://attivissimo.blogspot.it/p/indice-delle-indagini-antibufala.html)
di [Paolo Attivissimo](https://twitter.com/disinformatico)); seguire i
link per risalire alla fonte originale; googlare per capire chi e' (e
cosa sa) l'autore (collegamento con [gestione della propria identita' su
Internet](http://rivoluzionedigitale.polito.it/2013/zamperini)); ricerca
di informazioni sul proprietario di un sito (usando
[WHOIS](http://en.wikipedia.org/wiki/Whois)).

[[@demartin](https://twitter.com/demartin)] **Tecnologie della
comunicazione: la scrittura**. Lettura tratta dal Fedro di Platone
(caratteristiche della scrittura secondo Socrate: fissita';
universalita'; chiusura ossia dipendenza dall'autore) e confronto tra
critiche alla scrittura e critiche odierne al digitale. Innovazioni
tecnologiche: rotoli, codice (codex), stampa ("rivoluzione" di
gutemberg).

* * * * *

### [\#](#2014-04-16) 16 Aprile 2014 {#2014-04-16}

[[@AlessioMelandri](https://twitter.com/AlessioMelandri)] **Introduzione
a Wikipedia** (si vedano in proposito gli
[appunti](/lezioni/2014-04-16)).

[[@demartin](https://twitter.com/demartin)] **Scrittura (parte 2)**.
Dimensioni di biblioteche medioevali, esempi di Petrarca e Boccaccio.
Con la stampa (Gutemberg, 1455 a Magonza) si possono fare "facilmente"
centinaia / migliaia di copie. Si passa in breve a milioni di libri in
circolazione (Venezia capitale mondiale della stampa alla fine del
'400). La censura segue di poco la stampa (1558 indice dei libri
proibiti). Nel 1600 nasce anche la posta come servizio pubblico (1660
Carlo II "General Post Office"); contestualmente viene creato il
controllo della corrispondenza, la "black room".

**Mezzi di comunicazione elettrici: il telegrafo**. Ripercorriamo i
passi che portano a diffusione telegrafo: dai primi esperimenti
(Sommering, Gauss, Alter) al primo servizio commerciale (1839 UK Cooke e
Wheatstone, collegamentro tra due stazioni ferroviarie a 21 Km di
distanza) alla necessita' sociale (il boom dei treni dal 1840 in poi).
Nell'arco di 40-50 anni la rete telegrafica mette in comunicazione il
mondo: 1861 raggiunta la costa ovest degli USA; 1866 primo cavo
transatlantico; 1870 UK =\> India; 1872 UK =\> Australia; 1902 primo
cavo transpacifico. Telegrafo per Reuters, Associated Press, etc. come
fornitori di notizie per i giornali (ancora oggi questi servizi sono
chiamati "wire services").

**Azienda moderna**: si sviluppa negli anni 1870 - 1900 in USA: edifici
apposta per uffici (grattacieli), calcolatrici [meccaniche], telefono
per comunicazioni intra- e inter-azienda, "corporation" (si riconosce a
una azienda una personalita' giuridica).

* * * * *

### [\#](#2014-04-30) 30 Aprile 2014 {#2014-04-30}

[[@demartin](https://twitter.com/demartin)] **Telefono**. *Schema
interpretativo di Winston*: esperimenti di trasmissione di voce a
distanza usando elettricita' (1854, Meucci - 1875 Bell); esigenza
sociale: azienda moderna. *Legge di soppressione del potenziale
radicale*: a fine '800 era possibile comunicazione telefonica uno a
molti (esempio negli anni '20 a Parigi diffusione di musica e news via
telefono). Ipotesi ragionevole: dare quel potenziale agli utenti sarebbe
probabilmente stato considerato troppo negli anni '20. *Monopolio
naturale*. A fine '800 scadono i brevetti di Bell e fiorisce la
concorrenza: moltissime aziende incompatibili tra loro. Definizione di
effetto rete e paragone con social network (incompatibili tra loro) di
oggi. Sia allora sia oggi, i brevetti venivano e vengono usati in modo
strategico.

**Radio**. *Schema di Winston*. primi esperimenti di Hertz (1885),
Marconi studia Hertz a Bologna, intuisce potenziale e importanza di
collocare antenne in alto. Governo italiano non interessato, Marconi si
sposta a Londra e registra il brevetto. Necessita' sociale:
comunicazione tra le corazzate. Nel 1902 Marconi riesce a trasmettere
tra Irlanda e Terranova (entrambi parte dell'impero britannico).

*Fase eroica*. Fioriscono interesse e sperimentazione. Nel 1902 articolo
di Scientific American su come costruire un "efficiente telegrafo senza
fili". Legami con la sperimentazione su Internet a fine anni '80 (che
porto' poi al Web). Fino al 1906 tutti hanno in testa comunicazione
punto punto e il bug della radio e' che trasmette in chiaro. Poi
finalmente si capisce che e' una feature (e che si possono trasmettere
anche voce e musica). 1906 vigilia di natale, musica trasmessa dal
Massachussets a nord dell'atlantico. L'era eroica della radio finisce
con la guerra. Gli stati ignorano i brevetti di Marconi e usano la radio
per scopi bellici. Nel 1915 Radio Act (US): si capisce importanza di
radio per propaganda e la radio viene regolamentata.

*Sfruttamento commerciale (modello americano)*. Radio Corporation of
America (1919): vendono apparecchi e per promuovere vendita apparecchi
pensano di creare una stazione radio e mettere all'asta spazio radio.
Non funziona, allora cambiano modello e si mettono a produrre
direttamente loro contenuti, finanziati dalla pubblicita'. I giornali e
musicisti/attori si sentono minacciati dalla radio (come oggi da
Internet). Per difendersi, i giornali entrano nella proprieta' delle
radio. Si pongono problemi di pluralismo. Viene creata la FRC (poi FCC):
agenzia indipendente per regolamentare le comunicazioni.

*Modello europeo (pubblico)*. Le radio sono pubbliche e non fanno
pubblicita' (il mercato si apre dagli anni '70 in poi, con le "radio
libere"). Si decide di usare una tassa di scopo (il canone) invece della
tassazione generale per tutelare il servizio (anche se fa, in
proporzione, pagare di piu' i poveri dei ricchi).

**Televisione**. Vari esperimenti preliminari e nel 1927 prima
dimostrazione di trasmissione televisiva via etere. La televisione
sarebbe quindi pronta a diffondersi, ma cio' non succede, why? Scelta:
si sta ancora diffondendo la radio con impatto sulla societa' (abbiamo
detto prima di giornali e musicisti) quindi meglio ritardare la TV. La
FCC fa una commissione che lavora per anni. Dopo la guerra c'e'
l'esigenza sociale di far lavorare le fabbriche di elettronica (che,
finita la guerra, hanno molte meno richieste) e mantenere l'occupazione,
cosi' viene lanciata la TV. La TV segue il modello della radio, ormai
cristallizzato. Legge empirica: una volta cristallizzati, gli impianti
normativi sulle comunicazioni sono molto stabili. Legame con Internet:
siamo per Internet in una fase in cui si stanno discutendo e
cristallizzando le regole.

**Frequenze**. Le frequenze sono proprieta' pubblica e vengono assegnate
a qualcuno per un certo scopo (e.g., telefonia) e per un certo periodo
di tempo. Fino a fine anni '80 i governi potevano assegnare
arbitrariamente, recentemente si e' affermato il meccanismo delle aste.

* * * * *

### [\#](#2014-05-07) 07 Maggio 2014 {#2014-05-07}

[[@demartin](https://twitter.com/demartin)] Satellite e cavo (cenni).
Verso le reti di calcolatori. Il calcolatore: cenni storici. Il ruolo di
Boole e Babbage. La prima programmatrice: Ada Lovelace. Da calcolatore
(di cifre) ad elaboratore (di simboli): Alan Turing. La nascita degli
elaboratori elettronici. Shannon e Wiener. Bell Labs e RadLab MIT. Il
computer come macchina chiave della Guerra Fredda. L'invenzione del
microprocessore, verso computer 'personali', il programma 101 Olivetti,
il decollo negli anni '70. Controcultura e cybercultura, il ruolo di
Stewart Brand. La prima cultura 'hacker'. La diffusione del personal
computer. Separazione hardware da software. Nascita industria del
software. Il PC come piattaforma di elaborazione 'general purpose'
(liberta').

* * * * *

### [\#](#2014-05-09) 09 Maggio 2014 {#2014-05-09}

[[@bassosimone](https://twitter.com/bassosimone)] **Storia, principi e
architettura di Internet** (si vedano in proposito gli
[appunti](/lezioni/2014-05-09)).

* * * * *

### [\#](#2014-05-14) 14 Maggio 2014 {#2014-05-14}

[[@demartin](https://twitter.com/demartin)] Sfatare il mito che Internet
sia stata finanziata dai militari. Analisi del ritardo digitale italiano
(come caso particolare del ritardo culturale italiano) da vari punti di
vista, confronto con la consapevolezza nel mondo US, a partire dai primi
anni '60, mettendo in evidenza come un venture capitalist, per
finanziare qualcosa tipo Apple, deve capire cosa gli stanno proponendo.
Il Web: Tim-Berners Lee, HTTP, HTML, URL. Web browser e server web. Le
differenze tra Internet e Web.

* * * * *

### [\#](#2014-05-16) 16 Maggio 2014 {#2014-05-16}

[[@demartin](https://twitter.com/demartin)] Il punto del corso: dove
siamo arrivati? Cosa vi aspettate ancora?

Recap delle differenze tra Internet e web. Funzionamento del browser e
ruolo di HTTP. Concetto di "Read-Write Web". Ruolo delle piattaforme
(Wordpress, Blogger, Tumblr, Facebook).

* * * * *

### [\#](#2014-05-21) 21 Maggio 2014 {#2014-05-21}

Lezione al FabLab. Ospiti: [Davide Gomba](https://twitter.com/VonGomben)
e [Riccardo Luna](https://twitter.com/RiccardoLuna).

\

\

**Traccia della lezione**: Arduino, i makers e la terza rivoluzione
industriale. Concetti di Fab Lab e di Material Shop. La coda lunga e sue
applicazioni al mondo dei makers. Arduino come dispositivo, ambiente di
sviluppo e comunita'. Modello di business di Arduino. Utilizzi di
Arduino: arte, weareable computing, Internet of things, aiuto ai
diversamente abili, mondo della manifattura, stampanti 3d. Il movimento
dei makers e il maker's bill of rights. Carellata di risorse legate ai
maker. Piattaforme di crowdfunding e implicazioni del crowdfunding sulla
produzione e sull'autoproduzione. Ambienti di coworking. Descrizione di
progetti che verranno presentati alla Torino mini maker faire.

\

\

**Traccia della lezione:**: Tensione tra l'economia tradizionale e la
sharing economy, prendendo ad esempio Uber e AirBnB. Critica del
concetto di "economia della disperazione" cosi' come formulato dal New
Yorker. Aspetti culturali della rivoluzione digitale: apertura,
trasparenza, condivisione, collaborazione; dal concetto di proprieta' al
concetto di servizio. Esempi storici di opposizione all'innovazione: i
Red Flag Acts di UK nella seconda meta' dell'ottocento. Passaggio
culturale dall'opposizione allo studio dell'innovazione. Ruolo della
Scuola Holden: rendere futuri giornalisti consapevoli della rivoluzione
digitale, sia per quanto riguarda il ruolo del giornalista (che ora
internalizza una porzione rilevante della vecchia filiera giornalistica)
sia per quanto riguarda il ruolo del messaggio; importanza e impatto di
messaggi positivi sull'innovazione; carrellata di esempi concreti tratti
da esperienza personale, tra cui spicca l'esempio fornito dal progetto
"Go on Italia".

* * * * *

### [\#](#2014-05-23) 23 Maggio 2014 {#2014-05-23}

Lezione socratica sulla **controversia tra Uber e taxisti**. Descrizione
del servizio esistente, i taxi. Definizione degli NCC (Noleggio Con
Conducente). Descrizione del servizio Uber e della controversia.
Interventi e contributi degli studenti.

* * * * *

### [\#](#2014-05-28) 28 Maggio 2014 {#2014-05-28}

Ospite: [Arturo Filastò](https://twitter.com/hellais)
[[slide](/rdfiles/2014-tor.pdf)].

\

\

**Traccia degli argomenti trattati**: Censura e sorveglianza come
minaccie alla liberta' di espressione su Internet. Censura come sistema
che aumenta i divari sociali. Il progetto Tor fornisce strumenti per
accedere in modo anonimo alle informazioni, pubblicare informazioni in
modo anonimo, aggirare la censura e misurare la censura (OONI). Tecniche
di censura: blocco su base IP, DNS e HTTP; blocco o rallentamento di
protocolli; filtraggio di protocolli cifrati. Architettura e misure di
OONI: manipolazione del traffico e blocco dei contenuti.

* * * * *

### [\#](#2014-05-30) 30 Maggio 2014 {#2014-05-30}

[[@demartin](https://twitter.com/demartin)] Introduzione al concetto di
software libero, quattro liberta' del software libero, concetto di
copyleft.

Ospite: [prof. Meo](/2014/guest-lecturers#meo) [[slide su software
libero](/rdfiles/2014-meo-0.pdf)] [[slide su
brevetti](/rdfiles/2014-meo-1.pdf)].

\

\

**Traccia degli argomenti trattati**: Il software libero. Cultura
hacker, Richard Stallman e il movimento del software libero, Linus
Torvalds e Linux. Internet: breve storia, RFC e IETF. Nuovi modelli di
business legati al software libero. Software libero in Italia:
commissioni Stanca e Nicolais. Principali argomenti di discussione nelle
commissioni: sicurezza, costo totale di possesso, interoperabilita',
repository di software per la pubblica amministrazione, centri di
competenza per il software libero. Successivi sviluppi con legislazioni
sfavorevoli al software libero. I brevetti. Citazione di academici che
si sono espressi per la riforma o per l'abolizione dei brevetti.
Discussione di dieci argomentazioni contro i brevetti.

* * * * *

### [\#](#2014-06-04) 04 Giugno 2014 {#2014-06-04}

[[@demartin](https://twitter.com/demartin)] La governance di Internet:
chi decide cosa? Il ruolo di ISOC, IETF, IANA. il ruolo di IAB e ICANN.
I nomi a dominio. Ruolo del W3C (World Wide Web Consortium). WSIS,
governance di Internet e paesi in via di sviluppo. Neutralita' della
rete.

Introduzione all'argomento: beni rivali e non rivali, escludibili e non
escludibili

* * * * *

### [\#](#2014-06-06) 06 Giugno 2014 {#2014-06-06}

Ospiti: [@annamasera](https://twitter.com/annamasera)
[[slide](/rdfiles/2014-masera.pdf)] e
[@quinta](https://twitter.com/quinta).

\

\

**Traccia degli argomenti trattati**: Lezione incentrata sul nuovo
lavoro di Anna Masera come responsabile comunicazione della Camera dei
Deputati. Focus sulla comunicazione online della Camera e sul relativo
piano di comunicazione. Approfondimento sull'account Twitter della
Camera: social media policy basata sulla netiquette; i numeri
dell'account della Camera nei suoi primi mesi di vita. Obiettivo di
rendere accessibili i contenuti sul sito della Camera utilizzando
Twitter. Scelta dei temi di cui parlare e dei relativi hashtag
(\#OpenCamera, \#WikiCamera, \#WikiNorme, etc). Gestione dell'account
YouTube della Camera. Decisione di non "sbarcare" subito su Facebook, in
cui e' piu' difficile moderare la comunicazione.

\

\

**Traccia degli argomenti trattati**: Descrizione del ruolo
dell'intergruppo parlamentare all'innovazione. Vendita su piattaforme
(Android, iOS, kindle), criticita': clausola della most favoured nation
e luogo in cui viene pagata l'IVA (tipicamente il Lussemburgo). Trend
esponenziali insiti nella rivoluzione digitale (costi, memorie, cpu,
batterie) e implicazioni sulla societa'. Implicazione di staccare
l'informazione dal supporto per quanto riguarda: produrre, riprodurre,
archiviare, manipolare, e trasferire. Escludibilita' e rivalita' dei
beni digitali: gli oggetti fisici si trasformano in licenze d'uso.
Ritorni descrescenti nel mondo materiale vs. ritorni crescenti nel mondo
digitale: effetti rete. Editoria: nel mondo analogico il prezzo lo fa
l'editore, nel mondo digitale l'inserzionista; Twitter e Facebook come
editori in quanto competono per attenzione dell'utente con gli editori
classici (i.e., La Stampa); attenzione dell'utente come vera risorsa
scarsa. Massa critica e tipping point: ruolo dei fondi spesi per il
marketing nel successo di applicazioni perennemente in beta. Questioni
di priorita' politica: comunicare le implicazioni economiche di
incentivi al digitale.

* * * * *

### [\#](#2014-06-11) 11 Giugno 2014 {#2014-06-11}

Beni rivali e non rivali, escludibili e non escludibili. Il digitale e
la pirateria. Olinor Ostrom sui commons. Concetto di commons e di
enclosure. Concetto di bene pubblico. L'articolo "Tragedy of the
commons", il concetto di "homo oeconomicus", Bentham. Wikipedia e
software libero, nonostante il framework della tragedia dei commons.
Mercato e non mercato, gerarchico e non gerarchico. "Peer production"
(non mercato e non gerarchico). La conoscenza come bene pubblico globale
(Stiglitz). "Flat-rate culture" e legami con pirateria e DRM.

* * * * *

### [\#](#2014-06-13) 13 Giugno 2014 {#2014-06-13}

Ripasso dell'indice degli argomenti trattati nonche' di alcuni concetti
chiave e risposta a domande degli studenti. Spiegazione dettagliata
delle modalita' d'esame della prova scritta. Commento passo-passo di una
prova d'esame completa.

By Simone Basso at 03/11/2014 - 16:24 (CC BY 4.0 Universal)
