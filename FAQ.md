Frequently Asked Questions (FAQ)
================================

by Simone Basso, et al. &mdash; License: CC BY-SA 3.0 Unported

1.1. Sono iscritto alla lista, ricevo le email ma non riesco a mandarle
-----------------------------------------------------------------------

### Casistica

Se non sei iscritto alla lista con l'email del Politecnico (i.e. una email
`@studenti.polito.it`) non ricadi nella casistica descritta in questa FAQ.

Se, invece, sei iscritto alla lista con l'email del Politecnico,
ricevi le email degli altri iscritti, ma ricevi una email indicante
un errore quando scrivi un messaggio in lista, allora e' molto
probabile che tu sia iscritto alla lista con il tuo *indirizzo vero*
(`s000000@studenti.polito.it`) ma stia scrivendo con l' *alias*
(`nome.cognome@studenti.polito.it`), o viceversa.

Prima di entrare nei dettagli, vediamo per prima cosa il messaggio di
errore che dovresti ricevere:

    Your request to the rd mailing list

        Posting of your message titled "..."

    has been rejected by the list moderator.  The moderator gave the
    following reason for rejecting your request:

    "Non-members are not allowed to post messages to this list."

    Any questions or comments should be directed to the list administrator
    at:

        rd-owner@server-nexa.polito.it

### Cos'e' un alias

Adessso vediamo di capire meglio il problema. Per il Politecnico, l'
*indirizzo vero* e' questo qua:

    s000000@studenti.polito.it

Inolte, il Politecnico ti permette di associare un *alias* al tuo
indirizzo.  Molto spesso l'alias e' fatto cosi':

    nome.cognome@studenti.polito.it

Di fatto, l'alias e' un altro indirizzo email, ma funziona in un modo
particolare.

(Da ora in poi per brevita' scrivo `s000000@` e `nome.cognome@`, omettendo
`studenti.polito.it`.)

Assegnare un alias, infatti, vuol dire che il server `studenti.polito.it`
sa che, quando arriva una email per `nome.cognome@`, deve mandarla a
`s000000@`.

Il problema dell'alias e' che la corrispondenza tra `nome.cognome@` in
`s000000@` e' nota solo al server `studenti.polito.it`.  Per tutto il
resto del mondo, incluso il server della mailing list, `nome.cognome@`
e `s000000@` sono due indirizzi email differenti.

### Perche` l'alias crea problemi

Vediamo ora, quindi, com'e' possibile che tu ricevi le email dalla
mailing list ma non riesci a inviare email in mailing list.

Per la ricezione abbiamo due casi:

1. se sei iscritto come `s000000@`, allora, il server della mailing list
invia l'email a `s000000@` e tu ricevi l'email;

2. se sei iscritto come `nome.cognome@`, allora il server della mailing
list invia l'email a `nome.cognome@`, il server `studenti.polito.it`
mappa `nome.cognome@` in `s000000@` e tu ricevi comunque l'email.

Per l'invio di una email, invece, il discorso e' differente, perche'
il server della mailing list non sa nulla della corrispondenza tra
`nome.cognome@` e s000000@`. Quindi:

3.  se tu invii come `nome.cognome@` ma sei iscritto come `s12356@`,
l'email viene rifiutata, perche' il mittente non risulta iscritto
alla lista;

4. allo stesso modo, se tu invii come `s000000@` ma sei iscritto come
`nome.cognome@` l'email viene rifiutata, perche' il mittente non risulta
iscritto alla lista.

### Conclusioni

Riassumendo: dei due indirizzi (`nome.cognome` e `s12345@`), usa come
mittente l'indirizzo con cui sei iscritto alla lista, e non l'altro.

Puoi capire quale indirizzo e' iscritto alla lista guardando le email
che ricevi dalla lista. Trovi, infatti, l'indirizzo con cui sei iscritto
alla lista nel campo `To: ` della email.

Puoi cambiare l'indirizzo con cui scrivi abbastanza facilmente, sia con
l'interfaccia web del Poli sia usando Thundebird.

(P.S. Grazie a Matteo Di Placido per il feedback.)


1.2. Come aggiungo il supporto per i tag al tema Tumblr?
--------------------------------------------------------

Per aggiungere i tag al tema Tumblr devi modificare il template del tema,
andando su:

- Impostazioni;

- Personalizza Tema;

- Modifica HTML.

A questo punto inserisci il seguente blocco di codice pseudo-HTML dove
vuoi che compaiano i tags:

    {block:HasTags}
        {block:Tags}
            <li><a href="{TagURL}">{Tag}</a></li>
        {/block:Tags}
    {/block:HasTags}

Infine, ricordati di salvare le modifiche.

Soluzione originale by [Stefano Bitto][post-1001].

[post-1001]: http://server-nexa.polito.it/pipermail/rd/2013-May/001001.html

1.3. Come creo un blog su WordPress?
------------------------------------

Una buona risorsa che spiega come creare un blog su WordPress e' il video
["How to Create a Blog on Wordpress Step by Step Tutorial"][wp-howto],
sottotitolato da [Fabio Vallone][fabio-vallone] per l'edizione 2013
del corso.

[wp-howto]: http://www.youtube.com/watch?v=W0UJ0q-hJGw
[fabio-vallone]: https://twitter.com/FabioVallone

1.4. Come modificare una voce di Wikipedia?
-------------------------------------------

Il primo passo da fare è registrarsi. Passaggio importante e che richiede
pochi secondi. Volendo si può agire anche senza essere registrati, ma
le modifiche fatte da persone che non sono registrate sono sempre viste
con maggior sospetto dai wikipediani e rischiano di essere cancellate
facilmente.

Ma veniamo alle modifiche vere e proprie.

A livello base, ossia a livello della modifica dei soli contenuti, non
è particolarmente complesso agire su wikipedia.  Potrei anche scrivere
una guida più approfondita, ma temo richiederebbe una quantità di tempo
non indifferente.  In più sarebbe inutile in quanto su wikipedia, nella
sezione aiuto, c'è tutto (veramente tutto, forse addirittura troppo). In
fondo vi linkerò alcune pagine di aiuto di wikipedia fondamentali per
iniziare ad avventurarsi nell'editing più avanzato.

Ogni voce presenta in alto il tasto “modifica”.

<img src="http://casadigitale.files.wordpress.com/2013/05/immagine2.jpg"
     alt="modifica" />

Da qui si accede al sorgente della pagina. Tutto quello che scriverete o
modificherete qua, una volta salvati i cambiamenti, sarà immediatamente
disponibile nella voce editata.

Su Wikipedia sono molto severi, se aggiungete nuove informazioni dovete
sempre citare la fonte (possibilmente un poco autorevole). Per fare
ciò, aggiungete la seguente stringa alla fine della parte di testo che
avete editato:

    <ref>[url della pagina citata]</ref>

e nel caso (raro) in cui in fondo alla voce non ci fosse ancora la
sezione “Note” aggiungete:

    ==Note==
    <references />

questa semplice formula inserirà automaticamente in fondo alla voce ogni
collegamento alle fonti sparse nel testo.  Inoltre, dopo aver modificato
una voce, prima di salvare, è buona abitudine aggiungere nel campo
“Oggetto” in cosa consiste la vostra modifica. Così contribuirete
anche a rendere più fluidi eventuali controlli sulla pagina.

<img src="http://casadigitale.files.wordpress.com/2013/05/immagine.jpg"
     alt="oggetto" />

Vi invito anche a notare il tasto “Questa è una modifica minore”
subito sotto il campo oggetto. Esso è da selezionare soltanto quando vi
siete limitati a correggere un errore ortografico, una formattazione o
comunque qualcosa che non aggiunga o modifichi le informazioni della voce.

Qualche piccolo aiuto riguardo alla sintassi e alla formattazione (e
cose più basilari):

    == Intestazione ==
    === Sezione ===
    ==== Sottosezione ====

    * liste
    ** iniziare ogni linea con un asterisco
    *** altri asterischi fanno iniziare altri livelli
    # liste numerate
    
    ''corsivo'', '''grassetto''', ''''grassetto e corsivo''''
    
    Collegamenti interni: [[nome della voce che si vuole linkare]]
    Collegamenti esterni: [url della pagina]

Bene, è ovvio che mancano ancora tantissime cose, ma almeno ora
dovreste riuscire a muovere i primi passi senza combinare pasticci, o più
probabilmente, senza che i vostri sforzi vengano vanificati. I wikipediani
cercano di mantenere un buon livello di accuratezza dell'enciclopedia,
e non citare le fonti o fare una modifica senza la formattazione adeguata,
il più delle volte vuol dire veder cancellati i propri contributi. Quindi
occhio!

Vi lascio come promesso qualche link utile, nel caso voleste approfondire
l'editing di Wikipedia:

- Guida per principianti:
http://it.wikipedia.org/wiki/Aiuto:Guida_essenziale

- Creare una nuova voce ex novo:
http://it.wikipedia.org/wiki/Aiuto:Tour_guidato/Tutorial_4

- Tradurre una voce da un'altra wiki:
http://it.wikipedia.org/wiki/Aiuto:Come_tradurre_una_voce

- Inserire le citazioni (expert mode: on):
http://it.wikipedia.org/wiki/Aiuto:Note

- Approfondimenti sull'uso delle fonti:
http://it.wikipedia.org/wiki/Aiuto:Uso_delle_fonti

- Usare le immagini: http://it.wikipedia.org/wiki/Aiuto:Immagini

- Copyright immagini:
http://it.wikipedia.org/wiki/Wikipedia:Copyright_immagini

- Mi hanno cancellato una voce:
http://it.wikipedia.org/wiki/Aiuto:Voci_cancellate

Entry contribuita da [Alessandro Garelli].

[Alessandro Garelli]: https://twitter.com/Gare_1993

1.5. Come citare una fonte su Wikipedia?
-----------------------------------------------------

Per citare una fonte, è necessario seguire il relativo template,
utilizzando un formato standard e omogeneo, conforme a quanto previsto
dalle convenzioni bibliografiche di Wikipedia.

Il modo più semplice per citare è scrivere questo:

    <ref>{{cita web|url=...|titolo=...|accesso=...}}</ref>

Ovviamente, al posto dei puntini che ci sono dopo i 3 parametri
(‘url’, ’titolo’ e’accesso’) bisogna inserire rispettivamente
l’URL del sito web usato come fonte, il titolo del documento (per
esempio, il titolo dell’articolo), la data dell’ultimo accesso al
documento (di solito è la data in cui state scrivendo la fonte).

Esempio:

    “Il [[13 febbraio]] [[2012]], Comrie annuncia il
    ritiro dall'attività professionistica.<ref>{{Cita web
    |url=http://www.tsn.ca/nhl/story/?id=387700 |titolo=Former Oiler,
    senator Comrie retires after 10 NHL seasons |accesso=25 maggio
    2013}}</ref>”

Questa è la versione in assoluto più striminzita del template, dove
ci sono soltanto i 3 parametri obbligatori.

I parametri esistenti sono molti di più (per esempio,
‘autore’,’nome’, ’cognome’,’data’, ‘anno’, ecc).

Più parametri inserite, più è dettagliata la fonte. Ovviamente non
bisogna esagerare con parametri inutili, e soprattutto non bisogna
inserire due parametri equivalenti (se inserite ‘data’, è
completamente inutile inserire ‘anno’).

Il mio consiglio è scegliere questi parametri: url, titolo, autore (o,
in alternativa, cognome e nome),editore, accesso e data.

Vi lascio il link della pagina di Wikipedia sul template {{Cita web}}:

    https://it.wikipedia.org/wiki/Template:Cita_web

Entry contribuita da [LorenzoCutelle] con l'aiuto di [Alessandro Garelli].

[LorenzoCutelle]: https://twitter.com/LorenzoCutelle


1.6. Dove trovo il work in progress delle correzioni?
-----------------------------------------------------

Trovi i post che sono gia' stati scaricati, indipendentemente dal fatto
che siano gia' stati corretti o no, qui:

    http://shelob.polito.it/rd/<anno>/b/

Ad esempio:

    http://shelob.polito.it/rd/2013/b/

Nota che scarico i post ogni 15 giorni, tipicamente il primo giorno di
ogni mese e il 15 di ogni mese.

Invece, trovi le bozze della correzione dei blog post all'interno di
questa cartella:

    https://github.com/bassosimone/rivoluzionedigitale/tree/master/post

La cartella contiene un file per ogni periodo di correzione, che
corrisponde circa ai post di 15 giorni.

Nota che, ogni volta che correggo 3-5 blog post, invio un tweet a chi ha
scritto i post per informarli, linkando anche la versione piu' aggiornata
del file che contiene le correzioni.

Infine, quando ho corretto tutti i post relativi ad un certo periodo,
invio in lista il file che contiene le correzioni.

1.7. Cosa devo controllare prima di pubblicare una traduzione sul blog?
-----------------------------------------------------------------------

Prima di pubblicare una traduzione sul blog accertati riguardo al tipo
di licenze utilizzate nel sito da cui stai traducendo.

In una pagina web coperta da copyright (indicato con il simbolo
‘©’ solitamente alla fine della pagina), un articolo può
essere tradotto solamente dietro consenso dell’autore che ne è
detentore dei diritti. Puoi, però, controllare in alcuni siti come
http://internazionale.it/ se una traduzione dello stesso articolo è
stata rilasciata in Creative Commons.

Per quanto riguarda le pagine web che adottano una licenza CC, devi
solamente controllare che questa non includa la clausola 'ND - Non
opere derivate', poiche' essa non consente di trarre opere derivate
(come appunto una traduzione) a partire dai contenuti distribuiti con
detta licenza.

Puoi, inoltre, tradurre articoli in PD (pubblico dominio).

FAQ contribuita da [Alessandro Cannone] rielaborando i messaggi [1087] e
[1092] della lista del corso.  Revisione giuridica e contributi ulteriori
by [Claudio Artusio][cartusio].

[1087]: http://server-nexa.polito.it/pipermail/rd/2013-May/001087.html
[1092]: http://server-nexa.polito.it/pipermail/rd/2013-May/001092.html
[Alessandro Cannone]: https://twitter.com/Ale_Cannone
[cartusio]: http://nexa.polito.it/people/cartusio

1.8. Quali sono gli aspetti piu' importanti della correzione della lista?
-------------------------------------------------------------------------

Gli aspetti piu' importanti sono il subject e i paragrafi. E' anche
abbastanza importante che In-Reply-To sia presente se e solo se il
Subject inizia con 'Re: ' (cioe' se il messaggio e' una risposta),
e che le righe non siano troppo lunghe.

A proposito di In-Reply-To, e' grave che sia presente solo In-Reply-To e
non 'Re: '. Questo, infatti, indica che per scrivere un nuovo messaggio,
hai fatto 'Rispondi' ad un messaggio precedente e poi hai cancellato e
riscritto il Subject.

E' molto meno grave, invece, che il messaggio sia di risposta e sia
presente 'Re: ' ma non In-Reply-To. Questo generalmente indica soltanto
che chi risponde non ha ricevuto il messaggio cui vuole rispondere,
ad esempio perche' segue la lista in digest.

Infine, nella correzione della lista ho inserito anche altri aspetti
(e.g.  `List-Address-in-To`) perche' possono essere rilevanti su alcune
liste piu' di puristi. Si tratta, comunque, di aspetti minori rispetto
a quelli menzionati nel paragrafo precedente.

1.9. Come posso gestire l'indirizzo email del Politecnico usando un mio client di posta?
----------------------------------------------------------------------------------------

0 - Si consiglia l'utilizzo di 'Mozilla Thunderbird', poichè questo
preciso client permette una gestione friendly delle email e risulta
particolarmente efficace se si fa parte di una mailing list

1 - Una volta installato Mozilla Thunderbird devi aprire la finestra
di gestione degli account di posta elettronica selezionando la voce
"Impostazioni account" nel menù "Strumenti" (se usi sistema operativo
Windows; "Modifica" invece per un sistema operativo GNU/Linux).

2 - Seleziona "Aggiungi account di posta" nel menù a tendina "Azioni
account" e inserisci il tuo nome e cognome nel campo "Nome:"

3 - Specifica il tuo indirizzo di posta elettronica nella forma
sNumeroMatricola@studenti.polito.it nel campo "Indirizzo email:"

4 - Inserisci in seguito la tua password (la stessa che utilizzi per
accedere ai box self-service) nel campo "Password:".  Metti infine
la spunta su "Ricorda password", se lo desideri, e premi il pulsante
"Continua".

5 - Nella riga "In entrata:" seleziona "IMAP" nel primo menù a tendina;
nel campo "Nome server" inserisci "imap.studenti.polito.it".  Nel menù
a tendina "Porta" seleziona "993", nel menù a tendina "SSL" seleziona
"SSL/TLS" e nel menu a tendina "Autenticazione" seleziona "Password
normale".

6 - Nella riga "In uscita:" inserisci "smtp.studenti.polito.it" nel campo
"Nome server", nel menù a tendina "Porta" seleziona "465", nel menù a
tendina "SSL" seleziona "SSL/TLS" e nel menù a tendina "Autenticazione"
seleziona "Password normale"

7 - Specifica poi il tuo indirizzo di posta elettronica nella forma
sNumeroMatricola@studenti.polito.it nel campo "Nome utente:"

8 - Premi infine il pulsante "Riesaminare" e verifica che le impostazioni
inserite siano corrette: in caso di errore, procedi ad una correzione.
Premi il pulsante "Fatto" per terminare la procedura di configurazione.

9 - Goditi la semplicità di Mozilla Thunderbird

10 - Puoi seguire gli stessi passaggi per la configurazione della posta
elettronica del Politecnico di Torino su Smartphone e/o Tablet seguendo
gli stessi passaggi nei configuratori di account email del tuo dispositivo

FAQ contribuita da [Davide Palermo] basandosi sulla guida online
presente sul portale della didattica del Politecnico di Torino
https://didattica.polito.it/mail/IMAP/IMAP_thunderbird.html

[Davide Palermo]: https://twitter.com/DavidePalermo2

1.10. Sono un neofita di Twitter. Che fare? Tre info su come comportarsi. 
-------------------------------------------------------------------------

### Retweet

Se qualcuno retwitta un tuo Tweet significa il più delle volte che
lo si reputa degno di essere diffuso, in quanto i seguaci di colui che
retwitta, lo vedranno nella propria timeline (DEF: sequenza dei messaggi
di coloro che seguiamo su Twitter) e potranno a loro volta essere tentati
di retwittarlo.

Attenzione però perchè non è detto che tutti i retweet rappresentino
stima (il cosiddetto endorsement): potrebbero retwittare il tuo tweet
perché degno di essere dileggiato in maniera possibilmente virale.
Per es: Se parli di quello che fai (a pranzo, in bagno, la sera).

Vi è anche il retweet furbo: si cita il tuo tweet invece di retwittarlo,
il computo dei retweet così è a vantaggio della tua autostima.
La citazione pura e semplice è sconsigliata, meglio aggiungere un
commento strettamente personale (battuta, aggiunta,...).

### Preferito

Altro gesto di apprezzamento è sicuramente la "stellina" nota come
Preferito.  Il valore della stellina è minore rispetto al retweet dal
punto di vista della 'visibilità'. Il tuo tweet con stellina non risulta
ai follower, ma è comunque visibile nell'elenco dei "tweet favoriti".

La stellina vale anche come gesto di assenso, un “grazie” virtuale.

### Rispondi

Interazione diretta è invece la risposta.  Puoi così, rispondendo ad
un tweet, iniziare un "dialogo".

Una curiosità: Se il tuo tweet inizia con il nome utente (es:
@barackobama) questo verrà letto solo da tale utente e dai suoi
follower, che seguono entrambi voi.  Se invece aggiungi un carattere,
come ad esempio un punto, (.@barackobama) allora il tuo tweet verrà
letto da tutti i tuoi follower, anche quelli che non seguono l'utente
a cui replicate.

FAQ contribuita da [Davide Palermo] basandosi sulla
guida online di [Riccardo Puglisi] sul sito Linkiesta
http://www.linkiesta.it/twitter-come-funziona

[Davide Palermo]: https://twitter.com/DavidePalermo2 
[Riccardo Puglisi]: https://twitter.com/ricpuglisi 

1.11. Termini usati di frequente come abbreviazioni (Email o Tweet)
-------------------------------------------------------------------

### Glossario

- "By the way" è un'espressione inglese tradotta in italiano con a
proposito, tra l'altro, comunque, ...

- ACK è un termine usato in ambito informatico come simbolo che
identifica un segnale di Acknowledge emesso in risposta alla ricezione
di un'informazione.  Usato in risposta a email o Tweet identifica consenso
o recezione del messaggio.

- FYI è una abbreviazione della frase inglese "For Your Information"
o "For Your Interest" tradotto come "Per tua/o informazione/interesse"

- IMHO è una abbreviazione della frase inglese "In My Humble (Honest)
Opinion" ovvero ha significato in italiano di "A mio modesto parere".
Viene utilizzato specialmente nelle email per anticipare una proposta.

- LGTM è un acronimo che indica apprezzamento personale; dall'inglese
"Looks Good To Me" ovvero "Mi sembra buono"

- LOL: acronimo dell'espressione inglese "Laughing Out Loud" o "Lots Of
Laughs" tradotto come "sto ridendo sonoramente" o "un sacco di risate"
[in Italiano è ACR ovvero "Assai Copiose Risa"] Meno diffuso il valore
di LOL come "Lot Of Love" ("tanto amore") Usato spesso in risposta a
Tweet di carattere ironico.

- ROTFL (o ROFL): acronimo dell'espressione iperbolica inglese "Rolling
On The Floor Laughing" ovvero "sto rotolando per terra dal ridere" Usato
spesso in risposta a Tweet di carattere ironico; ha valore maggiore
di LOL.

- RTFM: acronimo in inglese di "Read The Fucking Manual" ovvero "Leggiti
Il Fottuto Manuale"; usato per esortare l'interlocutore a leggere delle
regole già scritte o in generale ad informarsi, prima di fare delle
domande o delle richieste.  Per evitare espressioni offensive la lettera
F può indicare Fine (ovvero Eccellente), Friendly (Amichevole), Fabulous
(Favoloso) oppure si provvede a eliminare la F e lasciare RTM.

NOTA: Nello specifico del Corso: prima di richiedere 'aiuto' per qualche
cosa in Mailing List è opportuno "Googlare" ovvero ricercare su Google
soluzioni alla problematica in atto.  Nel caso di ricerca con esito
negativo, conviene indicare la ricerca effettuata nel corpo della email,
così da permettere a chi risponde di avere un quadro definito della
situazione.

FAQ contribuita da [Davide Palermo]

1.12. Voto degli esami e procedure per accettarlo o rifiutarlo
--------------------------------------------------------------

*NOTA*: questa FAQ e' contribuita da uno studente e, benche' sia
generalmente OK, ci sono alcuni aspetti che vanno fixati. Al momento
non ho tempo di fixarli per bene, per cui vi prego di considerare questa
risposta come un work in progress non ancora autoritativo.  Grazie. Simone

###Voto e modalità d'esame

Il voto dell'esame è costituito da due parti: quella online e quella
offline (esame scritto).

Il voto della parte online costituisce il 60% del voto finale e può
variare in un intervallo (0-18). Esso è composto dal voto della mailing
list (20%) da quello di Twitter (15%) e da quello del blog (65%).

Se il voto della parte online non è sufficiente si dovrà ripetere
il corso l'anno successivo.  La sufficienza è rappresentata da 10/30
e quindi da 6/18. La parte online non sarà valutata nel caso in cui
non siano stati scritt almeno 6 post e realizzato un video per blog
(con tutti i membri del gruppo). Come video va bene anche una semplice
sequenza con la webcam in cui ognuno si presenta e dice qualcosa sul blog.

L'esame scritto è composto da due parti: Parte A e parte B.

-Parte A: consiste in 12  domande a risposta multipla, le cui risposte
corrette possono variare
 tra nessuna e tutte. Il punteggio della parte A è di +0.5 per risposta
 corretta,  -0.5 per risposta errata e 0 per risposta non data. Nel
 caso di risposta parzialmente corretta il p unteggio sarà dato da
 [0.5*(m/N)] dove m è il numero di risposte giuste che abbiamo segnato
 ed N è quello di risposte corrette presenti nella domanda. Segnare
 anche una sola risposta errata rende errato l'intero quesito ( in a
 AND b AND c se è falsa c è falso tutto). Il voto della parte A può
 variare nell'intervallo (0-6). Tempo a disposizione: 40 minuti.

-Parte B: consiste in 3 saggi, due dei quali di circa 200 parole e uno
di circa 500 parole. Non
 è un problema se scrivete ±20 parole ma se sforate di più verrete
 penalizzati. I punteggi sono di massimo 1.5 per i due saggi brevi e
 di massimo 3 per il saggio lungo.  Tempo a disposizione: 3 ore e 20
 minuti. Si possono usare vocabolari di Italiano ma non sono ammessi
 appunti o altri aiuti. Su questo punto si sarà particolarmente fiscali,
 saranno "nazis".

Il punteggio totale dell'esame scritto varia nell'intervallo (0-12) e
la sufficienza è 6/12.  Per studiare potete usare il file "index.md" [
http://bit.ly/13F2ZmN ] e il materiale del corso [ http://bit.ly/YE3Hbo ].

### Accettare o rifiutare il voto

Il voto della parte online non può essere rifiutato. Se si viene
bocciati bisogna ripetere il corso.  Il voto dell'esame scritto può
essere rifiutato una sola volta. Entro *data da definirsi* verranno
pubblicati i voti definitivi e verrà stabilita una deadline entro la
quale chi volesse rifiutare il voto deve comunicarlo ai docenti. L'esame
potrà essere eseguito nuovamente il 20/09/2013 controllate però che
la data non venga modificata.

Edited by [Fausto Conigliaro]

[Fausto Conigliaro]: https://twitter.com/Carrattrezzi
